%************************************************
\chapter{I moderni pattern di sviluppo}
\label{cap:pattern}
%************************************************

Lo scopo di questo capitolo è quello di introdurre ai principi base del framework CodeIgniter e all'architettura \ac{MVC}. Verrà illustrato come una applicazione viene costruita mattone dopo mattone con questo potente e flessibile framework. Man mano che si procederà nella lettura, molti termini arcani diverranno probabilmente familiari e progressivamente si creerà una semplice applicazione per visualizzare un elenco di notizie. Inizialmente ci si concentrerà su una piattaforma software elementare con semplici pagine statiche e poche informazioni preconfezionate; successivamente le notizie saranno caricate da un database ed infine verrà aggiunto un form per memorizzare autonomamente, lato client, tutte le notizie direttamente alla base di dati. Verranno esaminati i seguenti argomenti:

\begin{itemize}
\item le basi Model-View-Controller
\item le basi del Routing
\item validazione dei form
\item esecuzione delle query di database usando “Active Record”
\end{itemize}

L'intero tutorial è diviso in più capitoli, ognuno dei quali illustrerà distinte parti delle funzionalità del framework CodeIgniter e del pattern \ac{MVC}.

\section{Separare presentazione e logica}
Questo è un aspetto cardine della moderna programmazione, dei framework che vogliamo introdurre sin da subito. Converrete che l'ordine, in qualsiasi contesto, è un aspetto positivo, no? Riporre alla rinfusa i propri dvd, libri, e calzini nel primo cassetto in cui vi è spazio, è rapido e spesso inevitabile quando improvvisamente gli ospiti bussano alla vostra porta. Il dramma è quando dovrete scovare il dvd da guardare con la vostra ragazza, e dovrete spiegarle perché lo cercate tra la biancheria senza che vi guardi come un pazzo.

Anche nello sviluppo di software si può verificare una situazione simile (no, ora non stiamo parlando di calzini e dvd). In passato, il codice adibito alle funzionalità del software e ai suoi elementi grafici venivano inglobati nello stesso file con tutti i problemi del caso. Un grafico doveva utilizzare un file con porzioni di codice a lui sconosciute: bastava un attimo di disattenzione come cancellare un punto e virgola per introdurre degli errori logici nel codice. E questi, per quanto banali, non sempre erano facili da scovare.

Il programmatore dal suo canto doveva gestire un codice in cui ``altri'' avevano messo le mani (aspetto che alimenta le sue già notevoli paranoie). A tal proposito, si spera che non abbiate mai avuto a che fare con un programmatore che si lamenta per come gli avete modificato l'indentazione originale del codice.

La pratica di inserire nello stesso file codici dai diversi scopi (di solito presentazione e logica) viene definita come ``inline code''. Un esempio pratico è dato da quei file di codice in cui è presente sia il \ac{PHP} (per interfacciarsi con il database) che l'\ac{HTML} (adibito alla visualizzazione delle pagine web). Oggi per fortuna la situazione sta cambiando e forse l'esempio più conosciuto di separazione tra codice e presentazione è dato proprio dall'uso congiunto di \ac{HTML} e \ac{CSS}. Il primo è adibito alla definizione delle informazioni e al loro valore semantico (cosa appare), mentre i secondi definiscono la presentazione (come appare) che verrà mostrata all'utilizzatore finale. Sì, come è lecito supporre da quanto appena detto, il codice \ac{HTML} e quello \ac{CSS} si trovano in due file distinti. Vediamo quali sono i vantaggi di questo approccio.

\begin{description}
\item [riusabilit\'a] \'E possibile usare nuovamente il codice di presentazione in cui sono definiti, per esempio, i colori, il tipo di carattere e la grandezza del font. Basta copiare il file in un nuovo progetto e potrete dire al vostro capo che state sudando ``nuovamente'' le proverbiali sette camicie, mentre impunemente sorseggiate un aperitivo sulla spiaggia. 
\item [ordine] File diversi per scopi diversi, rendono la vita migliore di ognuno di noi. Se volete introdurre una nuova funzionalità nel progetto, non avrete la necessità di toccare i template grafici, giusto?
\item [meno litigi] Non si dovranno più guardare in cagnesco i colleghi che hanno accesso al nostro prezioso codice. Ognuno lavorerà sul proprio file (o quasi) riducendo drasticamente la possibilità di errori difficili da scovare.
\item [rapidit\'a] Le fasi di sviluppo e soprattutto di debug diverranno più rapide.
\end{description}

Separando la presentazione, ovvero la grafica di un software dalla logica che ne espleta le funzionalità, si sono già avuti dei grandi vantaggi, non credete?


\label{sec:config}
\section{Iniziare con CodeIgniter}
Ogni software ha bisogno di un certo impegno per essere padroneggiato. Questa guida vuole minimizzare la curva di apprendimento per padroneggiare CodeIgniter in modo da rendere il processo di apprendimento il più amichevole possibile.

Il primo passo è installare CodeIgniter e seguire i consigli di questa guida (si veda il capitolo\vref{sec:installazione}). Una grande risorsa di informazioni e richieste di aiuto è data dal Forum della Comunità a cui sottoporre domande o problemi \url{http://ellislab.com/codeigniter/}.

\section{Model-View-Controller}
Questo capitolo introduce il paradigma più importante alla base dei framework come CodeIgniter e della sviluppo di software professionale. Non si tratta di concetti difficili da apprendere, ma è bene prestare molta attenzione. Ricordate quando abbiamo parlato di separare la presentazione dalla logica? Bene il discorso del pattern \ac{MVC} ne è solo una rivisitazione ampliata. Lo scopo ultimo è sempre lo stesso, separare i diversi aspetti di un progetto in modo da facilitarne la riusabilità e la manutenzione del codice e, aspetto da non sottovalutare, la collaborazione tra più sviluppatori. Esaminiamo prima di tutte queste tre paroline magiche.

\begin{description}
\item [Model] Il Modello rappresenta la struttura dei dati. Solitamente in esso sono presenti le classi con le funzioni per recuperare, inserire, e aggiornare le informazioni sul proprio database.
\item [View] La Vista, come è intuibile dal nome, è dedicata alla rappresentazione grafica delle informazioni. Si desidera formattare il testo con un determinato colore? Ingrandirlo? Bene, il codice che si occuperà dell'aspetto puramente grafico verrà inserito in questa sezione.
\item [Controller] Il Controller (no, ci spiace, non lo tradurremo in controllore) è un nuovo elemento, che ancora non è stato introdotto nel nostro discorso. Esso si occupa, al pari di un router, di instradare una richiesta \ac{HTTP} verso una determinata funzione. Un esempio renderà più chiaro il concetto: ogni volta che si digita un indirizzo nel proprio browser si effettua una richiesta del tipo``caro browser, caricami la pagina www.miourl.com''. Il browser analizza la richiesta e se ammissibile (se il sito esiste per esempio), visualizza la pagina desiderata. Questo è il compito di un Controller: analizzare la richiesta e instradarla verso il percorso stabilito. 
\end{description}

Questi tre elementi, trattati per ora molto superficialmente, sono peculiari a quasi tutti i moderni e più evoluti framework web. Padroneggiarne la filosofia è prioritario, ma non ci si preoccupi: con qualche piccolo esempio saremo in grado di utilizzarli senza quasi accorgercene.